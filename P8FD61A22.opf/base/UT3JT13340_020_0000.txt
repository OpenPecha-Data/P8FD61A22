མར་མེ་བྱིན་བརླབ་ནི། ཨོཾ་ཨཱཿཧཱུྃ། མར་མེའི་སྣོད་ནི་སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་ཙམ་དུ་གྱུར་ཅིག །སྙིང་པོ་ནི་རིའི་རྒྱལ་པོ་རི་རབ་ཙམ་དུ་གྱུར་ཅིག །འོད་ནི་སྲིད་པའི་རྩེ་མོ་ནས་དམའ་ན་རཀ་གི་དམྱལ་ཁམས་ཡན་ཆད་གསལ་ཞིང་ཁྱབ་པར་གྱུར་ཅིག །མར་མེ་འདི་དག་ཕྱོགས་བཅུ་དུས་གསུམ་དུ་བཞུགས་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་སྤྱན་ལམ་དུ་འབྱུང་ཞིང་རྒྱས་པར་གྱུར་ཅིག །བདག་སོགས་སེམས་ཅན་ཐམས་ཅད་ཀྱི་བློ་མ་རིག་པའི་མུན་པ་སངས་ནས་ཡེ་ཤེས་དག་པ་ཆེན་པོའི་སྣང་བ་འབར་ཞིང་རྒྱས་པར་གྱུར་ཅིག །ཨོཾ་བཛྲ་ཨཱ་ལོ་ཀེ་ཧྲཱིཿ ཧཱུྃ། ཉོན་མོངས་དུག་བསྲེག་མ་རིག་མུན་སེལ་བའི། །ཤེས་རབ་གཟི་ལྡན་འབར་བའི་སྒྲོན་མེ་འདི། །སྤྲིན་མེད་མཁའ་ལ་ཉི་ཤར་ཇི་བཞིན་དུ། །འོད་གསལ་སྣང་བས་ཕྱོགས་ཀུན་ཁྱབ་གྱུར་ཅིག །ཨོཾ་བཛྲ་ཨཱ་ལོ་ཀེ་པྲ་ཏིཙྪ་པཱུ་ཛ་མེ་གྷ་ས་མུ་དྲ་སྥ་ར་ཎ་ས་མ་ཡེ་ཧཱུྃ། སྟག་ཤམ་གཏེར་ཆེན་གསུངས་བྱིན་རླབས་ཅན་ནོ། ། 